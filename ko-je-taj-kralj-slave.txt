Dubinom zore, rasplaka se nebo. Ćuti. Ne progovara sunce.
Kao lasta, nebom korača. Ko je taj kralj slave ?
Morski pesak, trzavicom zbori. Ne htede reći. Suvišan je glas.
To more treperi. Sunce nekada zalazi, nekada jarko greje u zori bez trunke rose. 
Gledaj. To je nebo. Moje. Tvoje. Taj kralj će doći.
Maskenbal je gotov. Veliko finale, sa zorom se budi. 
Utihnuće gore, utihnuće i ljudi. 
Želeo je reći povetarac bagrenju, ne diraj mi senu, ne diraj mi nju.
Dvoje sada, neka budu jedno, neka sunce iza oblaka zađe, nek bude svejedno.
Hteo je tiho progovoriti, morski val što pučinom luta, neka bude jednom, neka bude sto puta.
Mnogo lepih reči, mnogo sitnih slova, prelepa je bajka, prelepa i pesma ova.
